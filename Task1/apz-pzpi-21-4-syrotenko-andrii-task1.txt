1 БІЗНЕС-ВИМОГИ
1.1 Передумови

У світі завжди актуальною є проблема безпеки людини у критичних ситуаціях.
Зростання рівня автоматизації та впровадження технологій у робочі приміщення 
збільшують ймовірність виникнення пожеж та задимлень, що підкреслює необхідність 
використання систем завчасного виявлення, попередження та допомоги. Звичні 
системи виявлення обмежуються звуковими сигналами та автоматичним гасінням 
можливих пожеж, що не завжди забезпечує належний рівень захисту людей. Наприклад 
гучний шум чи ізольованість деяких кімнат можуть нівелювати сигналізацію, що 
може призвести до трагічних наслідків. Також відсутність конкретних інструкцій 
та плану евакуації з приміщень призводить до паніки та хаосу, що ускладнює 
евакуацію. Відповідно створення системи виявлення та допомоги при евакуації 
має забезпечити своєчасне виявлення загрози та надання детальних інструкцій 
та маршрутів евакуації людей.

1.2 Бізнес можливості

Оскільки проблема не є новою, то на ринку можна знайти компанії, які пропонують 
впровадження систем виявлення та попередження. Наприклад компанія "Honeywell Fire-Lite" 
пропонує роками протестоване рішення для забезпечення пожежної безпеки в приміщеннях. 
Основна функціональність зосередження на виявлені диму та джерел тепла з подальшим 
звуковим та візуальним попередженням. Хоча це рішення надає сучасне обладнання та 
використовує якісні датчики спостереження, воно не забезпечує повноцінної допомоги 
під час евакуації. Система не має інтерактивного інтерфейсу з безпечними маршрутами 
виходу з будівлі. Іншим прикладом може бути компанія "Bosch Fire Alarm System",  
яка також пропонує надійний захист від критичних ситуацій. Цей сервіс надає більше 
різних систем, які відслідковують рівні задимлення та випромінювання тепла, включаючи 
звичайні датчики та відеокамери для розпізнавання пожеж. Проте ця система не забезпечує 
інтеграцію з мобільним застосунком та не надає маршрутів евакуації з приміщення.
Порівнюючи аналоги з системою "SafeEscape", можна сказати, що конкуренти зосереджені 
лише на виявленні та моніторингу задимлень та можливих джерел пожеж. Сервіс "SafeEscape" 
додатково пропонує інтерактивний інтерфейс для отримання актуальної інформації про 
рівень задимлення, функцію побудови оптимальних маршрутів евакуації з урахуванням місць 
задимлення та аналітичні інструменти для попередження можливих пожеж.
Монетизація проєкту включатиме декілька джерел:
а)	продаж розумних пристроїв та послуги з встановлення;
б)	додаткові аналітичні інструменти для мобільного застосунку та вебсайту.
в)	консультаційні послуги щодо впровадження системи та створення маршрутів для евакуації.

2 КОНЦЕПЦІЯ РІШЕННЯ
2.1 Окреслення концепції

Програмна система  “SafeEscape” – це поєднання веб-додатка, мобільного застосунку та 
пристрою інтернет речей задля забезпечення пожежної безпеки приміщень. Метою даного 
проєкту є своєчасне виявлення задимлення, оперативне сповіщення користувачів про 
небезпеку та надання найкращих маршрутів евакуації з будівлі. Програмна система може 
використовуватися для багатьох видів приміщень: приватні будинки, квартири, офісні центри, 
заводські та складські приміщення. Також проєкт має бути цікавим для керівників малого, 
середнього та великого бізнесу, адже це уніфікована система сповіщення, допомоги при 
евакуації та аналітики рівня задимленості на підприємствах.
Система орієнтована на забезпечення максимального рівня безпеки за допомогою чутливих 
сенсорів та графічної візуалізації даних про рівень задимлення в мобільному застосунку та на вебсайті.

2.2 Головна функціональність

Головними функціями системи є можливість контролювати рівень задимлення та надання швидкої 
та якісної допомоги під час евакуації. До функцій вебсайту відносяться:
MF-1: Реєстрація та авторизація, тобто можливість створювати власний профіль та користуватися ним з різних пристроїв.
MF-2: Можливість редагувати дані про себе в профілі. Користувач може змінити ім’я, пошту та іншу інформацію про себе.
MF-3: Можливість створити будівлю та додати користувачів до неї. Користувач може додати в систему необхідну інформацію про приміщення, щоб отримувати маршрути евакуації та дані з датчиків. Також користувач може додавати людей до свого приміщення.
MF-4: Можливість налаштовувати рівень чутливості датчиків. Користувач може встановити межі норм, щоб система реагувала на критичні рівні задимлення.
MF-5: Перегляд показів з сенсорів для кожної кімнати. В режимі реального часу користувач може переглядати показники рівня диму.
MF-6: Отримати статистику про середній рівень задимлення в кімнаті, на поверху та в приміщенні. Користувач може сформувати звіт, щоб проаналізувати стан будівлі.
MF-7: Можливість редагування інформації про приміщення, окремий поверх чи кімнату. Користувач може вносити зміни до структури будівлі.
MF-8: Отримати маршрут евакуації або допомогу під час критичного рівня задимлення.
Функції для адміністратора:
MF-9: Операції додавання, видалення, редагування та перегляду сутностей у системі.
Для мобільного застосунку:
MF-10: Можливість увійти в профіль.
MF-11: Можливість редагування інформації про себе.
MF-12: Можливість створення будівлі та додавання користувачів до неї. Користувачі можуть створювати приміщення.
MF-13: Можливість керування параметрами сенсорів. Користувач може змінювати рівень норм для показника задимленості.
MF-14: Контроль за рівнем задимлення. Користувач може в режимі реального часу переглядати покази сенсорів.
MF-15: Отримати маршрут евакуації. У разі критичного задимлення користувач отримає маршрут евакуації з будівлі.
MF-16: Можливість отримати сповіщення про рівень задимлення.
MF-17: Можливість переглядати аналітичні дані про рівень задимлення в кімнаті, на поверху та в будівлі.

3 РАМКИ ТА ОБМЕЖЕННЯ
3.1 Рамки первинного випуску

Система передбачає наступні початкові функції для веб-сайту:
SIR-1: Реєстрація та авторизація користувачів;
SIR-2: Редагування особистого профілю;
SIR-3: Створення та видалення приміщення;
SIR-4: Редагування інформації про усі складові приміщення;
SIR-5: Встановлення норм для показів сенсорів задимлення;
SIR-6: Перегляд показників з датчиків в режимі реального часу;
SIR-7: Зміна рівня спрацювання датчиків;
SIR-8: Аналіз середнього рівня задимлення;
SIR-9: Можливість звернення до служби підтримки;
Для адміністратора:
SIR-10: Операції створення, перегляду, редагування та видалення інформації про сутності системи;
Для мобільного застосунку:
SIR-11: Авторизація користувача;
SIR-12: Редагування особистого профілю;
SIR-13: Створення та видалення будівлі;
SIR-14: Редагування інформації про всі складові будівлі;
SIR-15: Встановлення норм для показів сенсорів задимлення;
SIR-16: Перегляд показників з датчиків в режимі реального часу;
SIR-17: Встановлення меж спрацювання датчиків;
SIR-18: Отримання аналітики про рівень задимлення в приміщенні;
SIR-19: Отримати сповіщення про відхилення показників від норми;
Для IoT пристрою:
SIR-20: Отримання даних з сенсорів задимлення;
SIR-21: Контроль за встановленими нормами.

3.2 Рамки наступних випусків

В наступних випусках системи мають бути реалізовані такі функції:
SSR-1: Розширення можливостей сенсорів;
SSR-2: Автоматичний виклик різних служб порятунку;
SSR-3: Можливість об’єднання окремих приміщень у великих будівлях;

4 БІЗНЕС-КОНТЕКСТ
4.3 Робоче середовище

Для розробки серверної частини буде використано мову програмування C# 
та технологію .NET. Вибір ASP.NET обумовлений продуктивністю, надійністю 
та великою кількістю вбудованих інструментів для розробки API. Для написання 
коду буде використовуватися Visual Studio. Для управляння даними буде 
використано Entity Framework, оскільки він забезпечує зручну роботу з базою 
даних, скорочує час розробки та дозволяє уникати більшість помилок. В якості 
бази даних буде використовуватися PostgreSQL та розширення PostGIS, що дозволяє 
зберігати географічні дані. Обрана база даних забезпечує надійність, масштабованість 
та гарну продуктивність, що є ключовими для проєкту.
Веб-сайт буде розроблено за допомогою JavaScript бібліотеки React, бо це доволі 
ефективний та зручний інструмент для розробки веб-додатків. Також для розробки 
буде використовуватися HTML, CSS та JavaScript. Кодування відбудеться в Visual Studio Code. 
Також передбачено використання JWT токенів, React Router для навігації, 
бібліотека Leaflet.js для візуалізації та роботи з GeoJSON.
Мобільний застосунок буде реалізовано за допомогою мови програмування Kotlin, 
бо завдяки цьому інструменту можна легко розробити застосунок для Android, 
адже ця мова має багато вбудованих методів оптимізації написання коду. Також 
буде використано Android Studio для  втілення та тестування.
Пристрій інтернету речей буде реалізовано на базі Arduino. Код буде написано 
на спрощеній мові C++, яка спеціально розроблювалася для програмування цієї 
платформи. Реалізація буде в емуляторі, що дозволить як написати код, так і 
протестувати його працездатність.
